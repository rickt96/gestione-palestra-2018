# Gestione Palestra
Foftware per la gestione degli iscritti del centro fitness, sviluppato come estensione del progetto proposto all'esame di stato 2017.

## Feature
 - **Home screen** - Pagina di avvio a schermo intero che consentirà di raggiungere tutte le funzionalità tramite tile button. In alto sarà presente il logo del software, il collegamento alle impostazioni (se autorizzati) ed un riquadro di accesso dell’istruttore contenente l’immagine di profilo.
 - **Gestione clienti** -  Finestra estesa con possibilità di gestire, visualizzare, modificare ed ordinare le informazioni anagrafiche dei clienti registrati. Sarà possibile effettuare ricerche veloci su nome e cognome, tramite la casella di testo posta in alto, oppure avanzate attraverso una finestra che consentirà ricerche combinate sui vari campi. Saranno presenti i bottoni di azione per inserire, modificare o eliminare il cliente selezionato dalla lista.
 - **Scheda cliente** - Pannello del cliente contente le informazioni relative all’anagrafica ed un’immagine di profilo in alto, e le schede con le varie voci contenenti le anamnesi svolte, le schede assegnate, test di valutazione effettuati e storico delle attività registrate. Il cliente presenterà i dati relativi all'anagrafica ed all'iscrizione.
 - **Anamnesi** - Possibilità di inserire e modificare per ogni cliente più anamnesi contenti il riepilogo delle condizioni psicofisiche. Nella finestra saranno visualizzati tutti i dati disposti per categorie, inoltre nel relativo box verranno calcolati in fase di compilazione alcuni indici quali IMC, consumo calorico e frequenza cardiaca. Il form predispone anche una parte inizialmente oscurata per l’inserimento dei campi avanzati. L’anamnesi è registrata da un istruttore a carico di un cliente. La finestra contiene inoltre il collegamento ai test della forza, che sono associati ad una singola anamnesi effettuata (ulteriori dettagli nella voce dei test). Le formule utilizzate per i campi calcolati sono le seguenti: formula generica standard per il calcolo del IMC, formula di Tanaka per le frequenze cardiache, formula di Bryzycki per il calcolo dei massimali e submassimali e formula di Harris & Benedict per il calcolo del metabolismo basale.
 - **Test dei carichi** - Sarà possibile memorizzare test sui carichi degli esercizi, si potrà dunque selezionare un esercizio, il carico ed il set di ripetizioni per visualizzare la tabella dei carichi submassimali. Le prove effettuate possono essere inserite, modificate o eliminate dalla apposita finestra che sarà accessibile sotto forma di collegamento dalla schermata dell’anamnesi di riferimento. I test della forza definiranno i seguenti dati: anamnesi di riferimento, esercizio utilizzato, ripetizioni effettuate, carico applicato e la data di esecuzione.
 - **Gestione esercizi** Finestra estesa che mostra tutti gli esercizi memorizzati nel sistema, essi sono descritti da un’immagine, un nome una descrizione, un livello di difficoltà ed una categoria (o gruppo) di appartenenza. La finestra li mostrerà suddivisi in categorie di appartenenza e consente di inserire, modificare od eliminare sia le categorie che gli esercizi. E’ possibile inoltre effettuare una ricerca rapida sul nome dei file. Eliminando una categoria gli esercizi associati verranno migrati e saranno rintracciabili nell’apposito elenco. Le categorie di esercizi saranno definite da un nome.
 - **Schede di allenamento** - Possibilità di creare o modificare una scheda di allenamento. La scheda è caratterizzata facoltativamente da un nome, una descrizione, una categorie, una durata e la difficoltà, inoltre definisce all’interno 1 o più sedute, distinte da un nome e composte a loro volta da più esercizi. Questi sono distinti in 3 metodologie (serie standard, super-serie e circuito). E’ possibile in fase di elaborazione importare un modello e, dopo aver creato la scheda, sarà possibile assegnarla ad un cliente, definendo una periodo di validità caratterizzato da una data di inizio ed una data di scadenza. La scheda è caratterizzata dai seguenti dati: nome, obiettivo, difficolta, frequenza settimanale, numero di sedute da effettuare, dettagli, indicatore del modello, istruttore creatore, data di inserimento, cliente assegnato, data di inizio, data di fine e categoria di appartenenza. Inoltre la scheda contiene al suo interno 1 o più sedute, identificate da un nome, che a loro volta definiranno 1 o più esercizi seduta descritti da: seduta di riferimento, esercizio di riferimento, serie, tempo di recupero, carico, note, durata (opzionale) e metodologia esercizio.
 - **Gestione schede** -  Il form consente la visualizzazione delle schede suddivise per categorie in maniera analoga a quanto descritto per la gestione degli esercizi. La struttura della finestra si ripresenta con le stesse caratteristiche e funzioni descritte sopra. Le categorie delle schede saranno identificate da un nome.
 - **Stampe ed esportazioni** - La finestra di definizione delle schede offrirà la possibilità di stampare il contenuto (ancora da sviluppare) tramite un bottone di azione posto in alto. Il software genererà quindi il file di stampa sotto forma di documento HTML preformattato in A4, che verrà conseguentemente visualizzato nel browser (necessario Google Chrome) nell’anteprima di stampa.
 - **Avvisi** - Il software predisporrà un sistema di comunicazione interno basato sugli avvisi. Essi saranno definiti da titolo, tipologia, priorità, data di scadenza, descrizione, visibilità, istruttore creatore, data di inserimento e cliente destinatario (facoltativo).
 - **Comunicazioni** - Sistema di comunicazione tra istruttori basato sugli avvisi descritti sopra. La comunicazione offrirà la possibilità di indicare uno o più istruttori destinatari ed il cliente di riferimento (facoltativo). Chi riceve la comunicazione può confermare la lettura, obbligatoria per gli avvisi urgenti. Avvisi personali: Sistema di agenda personale in cui si possono definire avvisi (vedi sopra) con visibilità protetta e quindi accessibili dal solo istruttore che li ha generati.
 - **Agenda** - La finestra predisporrà la visualizzazione delle due categorie descritte sopra (comunicazioni ed avvisi personali) ed aggiungerà la possibilità di cercare contenuti e filtrarli per data.
 - **Annotazioni** - Sistema per le annotazioni similare ad un comune blocco note. Sarà possibile scrivere liberamente note a piacere identificate da titolo, corpo, data di inserimento ed indicatore di priorità.
 - **Profilo istruttore** - Scheda personale dell’istruttore, contenente le sue informazioni anagrafiche, l’immagine di profilo ed il collegamento alla modifica delle credenziali di accesso (solo se autorizzato). L’istruttore contiene i seguenti dati: nome, cognome, sesso, data di nascita, citta di nascita, telefono, email, password di accesso, livello dei permessi di utilizzo ed un’immagine.
 - **Login** - Il sistema sarà protetto dall’accounting e consentirà le varie operazioni soltanto se l'utente (istruttore) avrà eseguito un opportuno accesso. E’ prevista un'autenticazione standard del tipo nome istruttore/password.
 - **Impostazioni** - Pannello suddiviso per categorie quali "generali" per accedere ai parametri base del programma, "backup e ripristino" per la gestione delle copid di sicurezza, i backup automatici ed i ripristini, categoria “Istruttori” per visualizzare l’elenco degli istruttori, modificare le credenziali, aggiungerli o rimuoverli e gestire i livelli dei permessi, "connessione" per la modifica dei parametri verso il database e "percorsi" per impostare le directory del programma.
